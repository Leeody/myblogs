## 弁言

这个集子收录了我从高中开始作诗以来、直到大三学期之前所作的古诗词，共计三十三首，对于古代诗歌的各种体裁都有涉猎。有些高中时期的作品没有明确的时间记录，也没有详加考证。因此，这个集子的排序并非按照创作时序，而是按照从古至今各种体裁的历史演进顺序，自楚辞、汉魏古风、近体诗，直至词以及汉俳，每种体裁下面我基本按照自己的喜好程度排序，但也不尽然，不过姑且是整齐些。

我作诗的兴趣是从高二时开始的，但是这颗种子也许生根更早些。犹记得初中时口齿比较伶俐，语速极快、声音洪亮，能把文章背诵得滚瓜烂熟。初二时候来了一位毛先生，代了一学期的语文课，讲古文时常常拓展些文臣逸事，颇为有趣，每周末放假回家辄上网一路搜寻下去。初三保送之后得有空闲，我便自己打印了一些古诗文来读，背诵了不少《古文观止》的名篇。个中岁月，真真享受古文的文辞与韵律。高中时也很享受语文的早晚读，只觉每一篇文章（哪怕是韩昌黎的文章）都能读出节奏感。也许是身体健壮、中气十足，早读时音量震动三个年级的教学楼，常为班主任们传颂。高二时偶然在B战上看到有山先生朗读[《为徐敬业讨武曌檄》](https://www.bilibili.com/video/BV11T4y1c7ac/?spm_id_from=333.337.search-card.all.click&vd_source=3062838bb92fe0e275250cd50d2b5e11)，其张扬恣肆、沉醉古文之感颇得我心，从此一发不可收拾。不久后，我也试作一篇《前黄食赋》，本以为调侃，后愈发爱上这种文风。我自己买来《古文观止》和王力先生的《诗词格律》等书钻研，偶尔试作一些诗词。中间不曾停笔，乃至高考。可惜高考结束直到大一上学期得以“自由”，抛之脑后，于今思之，痛心不已。吟诗作词，本须持久积累、厚积薄发。然而逝者如斯，接触世事愈多则肩上琐事愈重，再难有初高中是闲适的读书时光。深感怀之！

进入大学，有幸结识舍友徐君，亦是古典文学之同好。吾等常探讨诗词，亦常背诗联句以为戏，虽偶有逆言，然不改友情。只觉丢了古诗可惜，遂选修孙明君先生之《中国古典诗歌的研究与赏析》及钟振振先生之《诗词格律与创作》，稍微捡起了一点遗失的文脉。

想必诸君从各种体裁的数量分布也能看出，吾对于汉魏古风是情有独钟的。至于写诗吾则独推唐风，二者传承有序，内在感兴皆至真至诚。我的诗作也尽力追求这一点。我也曾计划收集一本诗钞，照此标准选定一些名诗。只恨近年身不由己，读书太少、写作太少，远在计划之计划，痛哉痛哉！这个集子名为“忘雪”，并无特别的意思。当时取字笔名，想到“华华秋叶，忘雪之白”，遂取此名。

走笔至此，壮心不已。希冀诸君能读出味道，得有一二字句细品回甘。倘有意斧正拙作，亦必不吝教我！

*江南树
二〇二五年十一月一日
于伯克利家中*

---

## 楚辞

### 哀时

若东风之轻拂兮，见群燕之低飞。

喜晚樱之未落兮，欲采之而遗谁？

自春气之芳欣兮，争鲜艳与罗绮。

忽秋声起钲钲兮，肃天朗而气清。

山河一望其葳蕤兮，岂青绿之我图？

难国色之相容兮，惋群芳之秽堕。

挽桃妃之烂漫兮，采紫堇以增忧。

问明月将何往兮，奈四时之不久留。

忽天摧而地崩兮，乍颠倒乎阴阳。

促回车以避日兮，汹灼灼此四方。

上吞吐其毒疠兮，下訇啸且扫荡。

纷狂飙而莫路兮，来吾子之相往！

拔吾剑斩苍龙兮，志铿锵而心雄。

将往迎吾凯旋兮，惊众詈之吾穷。

欲强言以诤直兮，终郁郁乎中心。

何清白之不鉴兮，独毁我而谁何？

屈眉而憔瘁兮，叹丈夫之委志。

揽君袂以同游兮，观四方之太清。

思良子其携我兮，何眷乎此溷浊！

是所观此盛世兮，恨九泉之不见。

众庸碌渐堕落兮，欺志士之初心。

吾何言以醒世兮，知无力而心哀。

遂纵情乎天地兮，幸往复而有依。



---

## 古风

### 古诗一首

文章尚千古，三年盛气凉。

飘蓬随风转，波涛劲且长。

四时皆有律，游子夜断肠。

莫若早安睡，明朝作计量！



### 古诗一首

皓皓南乡日，茫茫北国雾。

归家不旬月，北风驱我路。

凝凝寒窗泪，游子不可顾。

胸怀长乡思，车驾恐迟误。

京洛路已远，西洋安可渡！

人生乍移逝，世事无永驻。

郁抑谁与知？对月吾独步。

趁此清光夜，置酒杯与箸。



### 回文秋闺怨

流水清欹石，石欹清水流。

楼高步履轻，轻履步高楼。

头梳夜气凉，凉气夜梳头。

秋来又思梦，梦思又来秋。



### 宿舍夜眠

楼高浮云稀，檐低参宿疾。

垂帘影罢舞，挑灯笔击节。

穿堂风声寒，叩门风铃逸。

捻烛光骤灭，须臾鼾归一。

此间人未眠，心绪在明日。



### 甲辰冬月初七夜西操观星

我盱两明目，可以仰云端。

南北分人主，纵横列星官。

御者驰黄道，将军戍南天。

长车烈马嘶，挽月引弓弦。

黯生蓟北夜，天狼不敢前。



### 秋游近春园其二·登零零阁感怀

独寻幽径里，我上零零阁。

情怀涵四海，德音响五岳。

赫赫红日煖，飒飒清风漠。

凭栏此台上，不敢不自度。



### 病中狂作古风

春苑桥上冬风冷，对月高歌易水寒。

踉跄倚柱不能行，剑锋已钝铗声缓。

观行人，行人影已残。

看荧火，荧火亦危微。

病躯难登九重台，推门气力衰。

空房无人问我意，自作喜怒愁乐哀。

寒光入户照孤影，瑟瑟还须整衣冠。

剑眉无锋，鬓须难拈。

瞠目大惊，似人似鬼。

区区微恙，安能欺我无高格？

引吭一曲《将进酒》，潇洒意气狂。

清水代浊酒，能饮不罢休。

中夜寂寥寥，举杯饮无无。

明月独饮桂花香，人间难得仙气长。

恨无元亮无弦琴，也学太白月沉吟。

一醉入梦里，神游温柔乡。

愿将此歌留后世，不枉阎门要一行。



---

## 五律

### 过钱塘江

丘阳下江北，明月照孤城。

山寺一灯晓，钱塘波未平。

闻风悲木落，听雨感潮生。

借问渔家子，天涯更几程？



### 游湖㳇龙山水库偶得

梅雨落姑苏，淅零肥太湖。

闲听梅子小，醉卧荔枝奴。

江鲫腹腴白，山茶饭米乌。

呼儿裹诗去，飨友须火炉。



### 夏末闻阵雨，归乡心切

高木初摇落，惊雷响翠薇。

隔窗听落雨，不觉湿吾衣。

故国江河远，他乡星月稀。

归家心一片，沧海白云飞。



### 甲辰九月初一感怀悲风乃作秋语以效刘郎

闲翻旧诗语，感慨梦悠悠。

风语残躯冷，霜吟老鬓秋。

流年轻汉剑，往岁绿吴钩。

振甲东南坐，闻鸡舞北丘。



### 秋游近春园其一·荷塘小景

秋收杨柳叶，风落牡丹花。

碧晓匀光色，青天挥彩霞。

掠枝青翼鸟，浮水绿头鸦。

谁剪縠波皱，蹼红胜镆铘。



### 述怀

古柘世难见，吾怜太白经。

吟诗成鹤唳，舞剑起龙形。

腹策三千论，胸怀百万丁。

欲平天下事，解马候吾亭。



### 春夜即事

云气亦含情，寥寥墨染星。

东风催木叶，细雨点荷萍。

月色无今古，水光分渭泾。

送归君笑靥，犹爱满堂青。



---

## 七律

### 校园行

寒士匆匆小石眠，东君送客燕翩跹。

三声林鸟催人醒，半道青天月色悬。

老木抱江犹自爱，新花委地为谁妍？

涛涛逝水无留意，振作征衣奏五弦。



---

## 排律

### 听般若心经

长空无雁影，有客过荒林。

白日分幽径，青枝欲会襟。

执求人郁郁，行路马駸駸。

死去何远忆，生来只度寻。

情随数珠响，神入法禅音。

复始净沙念，曾闻菩树吟。

大乘终可道，入世此凡心。



---

## 五绝

### 秋夜自习晚归心情甚快

月出寒霜降，晚来车马轻。

秋风知我意，落叶扫归程。



### 拈断三点水

隔岸有清风，求之若渴贤。

可怜酌字苦，濯笔望江边。



---

## 七绝

### 甲辰九月初四夜闺怨

叶喧皎月微风夜，花影朱帘细雨秋。

欲诉私言问能否？心书已到君膝头。



### 楚歌

月安宁兮水迢迢，灯明灭兮楚影遥。

郢都不存虽三户，犹忆章台鸣一呺。



---

## 词

### 望海潮·六月二十日歙县采风记

远山如画，浓云似墨，皖南薄雾盈盈。高架疾飞，河川伏憩，轻车万里如平。只恨物漂零。但满树风露，微雨相迎。天阙胜寒，白墙黑瓦照新晴。

古城江左驰名，问何人执笔，点岫官青。曾念鸟居，飞檐犹在，可堪八脚楼楹。双寿石坊兴。竹新麻油老，炊晚烟轻。应羡人文好景，徽砚镇山陵。



### 贺新郎·甲辰八月晦凭轼自怜

来往皆陈事！省从前、少年胸臆，笑堪高士！古调休弹三百遍，天下熙熙为利。却问我、如何妙理？吾乃众君之过客，纵别离路远吹弹泪。南北路，绝知己。

觉来山岳风情异。欲狂歌、发人梦醒，遂吾心志。太白旧词应难唱，谁和宫商角徵。回首处、萧萧旧事。不怨吾心人不解，怨人情难解无非是。还去了，莫相视。



### 定风波·甲辰九月初二观夏三角续旧词

漫道平原且一身，行云飞燕略无尘。老木拚花歌《欸乃》：痛快！秋风知似少年人！

星汉瞑瞑悬暗牖，归后，来年月下再敲门。此去望舒途未定，所幸，吾心临别又逢春。



### 诉衷情令·甲辰十月廿一记初七病中闺怨

朦胧帘卷乱飞尘，恨此多病身。新妆欲点无力，梦醒已无人。

披素绮，盼良辰。倚空门。小窗望断，零泪雨珠，拭了残痕。



### 破阵子·晚秋游近春园

日暖新芽半夏，霜寒枯叶疏秋。十月宅居人倦懒，万里青天宿霭浮。南临古渡头。

著意鸳鸯可爱，忘情萱草无忧。半曲荷塘斜日色，一杆芦花一缕愁。随风暮水流。



### 水调歌头·怀古

落日远山下，残匾断牙楼。冥冥秋水，星天半掩两河流。一曲离歌犹唱，半路行人不语，唯草木幽幽。可叹列国事，夏后有商周。

江南稻，山西粟，几人收？贪他半载功名，天子作仇雠。却和王尊夷攘，万里鸾车绣甲，枯骨冷飕飕。那慕公侯义，清节与春秋。



### 太常引·折花有感

桃妃暗度念芳华，宫院锁春花。绿水浣洲沙。问谁赏？东风燕斜。

折枝不寿，情人易老，雾里看云纱。亘古在天涯。俗人是，非吾也耶？



### 减字木兰花·甲辰九月初三自度顶针格开怀旧事

平生只道，道尽豪情天不老。老倚南风，风舞喧嚣愠色红。

红芳落也，也傍翠菲秋雨夜。夜雨丁宁，宁却新词唤旧朋。



### 调笑令·内卷

还卷，还卷，夜阑无人知倦。

不见几缕风清，但愿一声鹿鸣。

鸣鹿，鸣鹿，无言我心独苦。



### 一剪梅·闺怨试作

竹傍帘遮寂寞洲，君若无言，妾亦难忧。

桃红独邂画楼中，花自羞羞，鱼却悠悠。

月下妆奁空望眸，情字难逃，一缕春愁。

愿将此世伴君游，春水东流，心意谁收？



---

##  汉俳

### 樱

抚首黑发落。窗外三月樱已发，停车欲折花。



###  汉俳一首

揽衣坐听禅，欲寻一处愁不寐，鸣蛩夜枕寒。
